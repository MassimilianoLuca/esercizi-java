# Esercizi C 
Ogni esercizio, se necessario, è associato ad un topic (nel caso in cui non ci si ricordasse dell'argomento sarebbe buona cosa ripeterlo a livello teorico)
## Esercizio 1 - differenze tra = e ==
Scrivere un programma C che dati due numeri interi, verifica se essi sono uguali o meno 

## Esercizio 2 - come utilizzare %
Scrivere un programma C che dato un numero intero dica se è pari o dispari

## Esercizio 3 - come utilizzare < , > , <= , >= 
Scrivere un programma C che dato un numero dica se è positivo o negativo

## Esercizio 4 - switch case 
Leggere due numeri m, n. Se m è positivo allora n vale 1, se m è negativo allora n vale -1, se m è uguale a 0 allora n è uguale a 0. Stampare n

## Esercizio 5 
Dati tre numeri, stampare il maggiore. **NOTA: non utilizzare array**

## Esercizio 6 
Leggere due coordinate x,y e stampare il quadrante corrispondente. **NOTA: per capire cos'è un quadrante utilizzare Google**

## Esercizio 7 
Leggere una temperatura e stampare un commento sensato: 
Temp < 0 acqua gelida 
Temp 0-10 acqua molto fredda
Temp 10-20 acqua fredda
Temp 20-30 normale
Temp 30-40 calda
Temp >=40 molto calda

## Esercizio 8 - <, > per caratteri. Oh yes, >"a" funziona!
Leggere un carattere e stampare "minuscola" se il carattere è tra a e z, "maiuscola" se è tra A e Z, "altro" se non è una lettera

## Esercizio 9 
Leggere due valori che corrispondono al totale del saldo in banca il primo gennaio e al totale del saldo in banca il primo febbraio. Stampare "hai guadagnato ..." oppure "hai perso ..."

## Esercizio 10
Leggere il grado e stampare la descrizione equivalente **NOTA: provare a farlo utilizzando if, else if, else invece di uno switch case**

| Grado        | Descrizione           | 
| ------------- |:-------------:| 
| E | excelent | 
| V | very good      |  
| G | good      | 
| A | average      | 
| F | fail      | 

## Esercizio 11 - Switch case dove il case ha piu' di un match (esempio case 1: case 2: print... Sai cosa fa?)
Leggere un numero tra 1 e 12 (controlla che sia tra 1 e 12) e stampa il numero di giorni che ha il mese scelto. Utilizzare il multiple match del costrutto switch case. 

## Esercizio 12 - Cominciamo con gli array. Se non ti ricordi come funzionano prova a ripassare un po' 
Scrivere i primi dieci numeri naturali in ordine crescente 

## Esercizio 13
Scriverli in ordine decrescente

## Esercizio 14 - Sai cosa fanno += , *= , -= , /= ? Ti faccio un esempio: a += 2 puo' essere riscritto come a = a + 2. += e' chiamato zuccherino sintattico e serve per velocizzare la scrittura del problema. a += 2 e a = a + 2 portano allo stesso identico risultato e sta quindi a te scegliere quale utilizzare. 
Dato un array, stampare la somma di tutti gli elementi dell' array 

## Esercizio 15 
Stampare la produttoria del contenuto di un array 

## Esercizio 16 
Leggere un numero intero n e stampare i primi n numeri naturali in ordine crescente e poi in ordine decrescente.

## Esercizio 17 
Leggere un numero intero n e stampare 1^3, 2^3, 3^3, ... n^3 **NOTA: utilizzare il costrutto for**

## Esercizio 18
Dato un numero intero, stampare la tabellina di quel numero da 1 a 10 **NOTA: utilizzare il costrutto for**

## Esercizio 19
Dato un array di numeri interi, stampare i numeri pari che sono contenuti nell'array e la loro somma (solo dei numeri pari)

## Esercizio 20 
Stampare un triangolo della forma 

1

11

111

1111

con n righe (n stabilito dall'utente)

## Esercizio 21
Stampare un triandolo della forma 

1

12

123

1234

con n righe (n stabilito dall'utente)

## Esercizio 22
Stampare un triandolo della forma 

1

22

333

4444

con n righe (n stabilito dall'utente)

## Esercizio 23
Calcolare il fattoriale di un numero n

## Esercizio 24 
Calcolare la somma della serie 1-X^2/2!+X^4/4!- ... dato il numero di termini **NOTA: con input x = 2 e numero di termini 5, il risultato atteso è -0.415873**

## Esercizio 25 - semplice ma bisogna pensarci (suggerimento: utilizzare la divisione e il %)
Dato un numero, stampare il suo inverso. Per esempio, dato 12345 stampare 54321 **NBBBBBBBBBB: 12345 e' un intero! non una stringa**
